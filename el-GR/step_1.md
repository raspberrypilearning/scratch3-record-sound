Επίλεξε τον χαρακτήρα που θέλεις να έχεις τον νέο ηχογραφημένο ήχο και, στη συνέχεια, επίλεξε την καρτέλα **Ήχοι**:

![Η καρτέλα Ήχοι ανοίγει στον επεξεργαστή Scratch.](images/sounds-tab.png)

Πήγαινε στο μενού **Διάλεξε ήχο** και επίλεξε **Ηχογράφηση**:

![Το μενού "Επίλεξε έναν Ήχο" ανοιχτό με επισημασμένη την επιλογή "Εγγραφή".](images/record-sound-button.png)

Όταν είσαι έτοιμος, κάνε κλικ στο κουμπί **Εγγραφή** για να ξεκινήσεις την εγγραφή του ήχου σου:

![Το αναδυόμενο παράθυρο "Εγγραφή Ήχου" με το κουμπί "Εγγραφή".](images/record-sound.png)

Κάνε κλικ στο κουμπί **Διακοπή** για να σταματήσεις την εγγραφή της φωνής σου:

![Το αναδυόμενο παράθυρο "Εγγραφή Ήχου" με το κουμπί "Διακοπή".](images/stop-recording-sound.png)

Θα εμφανιστεί η νέα σου εγγραφή. Μπορείς να **ξαναηχογραφήσεις** τη φωνή σου, αν δεν είσαι ευχαριστημένος.

Σύρε τους πορτοκαλί κύκλους για περικοπή του ήχου σου. Το μέρος του ήχου με μπλε φόντο (μεταξύ των πορτοκαλί κύκλων) θα είναι το μέρος που διατηρείται:

![Ο πλήρης ηχογραφημένος ήχος, με πορτοκαλί κύκλους τοποθετημένους ώστε να εμφανίζουν μόνο μέρος του ήχου σε μπλε φόντο. Ο υπόλοιπος ήχος είναι σε πορτοκαλί σκιασμένη περιοχή.](images/crop-your-sound.png)

Όταν είσαι ικανοποιημένος με την εγγραφή σου, κάνε κλικ στο κουμπί **Αποθήκευση**. Θα μεταφερθείς κατευθείαν στην καρτέλα **Ήχοι** και θα μπορείς να δεις τον ήχο που μόλις πρόσθεσες:

![Η καρτέλα Ήχοι, με την εγγραφή1 να εμφανίζεται στη λίστα των ήχων.](images/new-sound-inserted.png)

Εάν μεταβείς στην καρτέλα **Κώδικας** και κοιτάξεις το μενού μπλοκ `Ήχος`{:class="block3sound"}, θα μπορείς να επιλέξεις τον νέο ήχο:

![Το μενού μπλοκ "Ήχοι" με την εγγραφή1 διαθέσιμη για χρήση ανάμεσα στα μπλοκ.](images/sound-blocks-menu.png)

