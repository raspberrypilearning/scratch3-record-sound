Selecteer de sprite waarvoor je een nieuw geluid wilt opnemen, en klik dan op het **Geluiden** tabblad:

![Het tabblad Geluiden geopend in de Scratch-editor.](images/sounds-tab.png)

Ga naar het **Kies een geluid** menu en kies **Opnemen**:

![Het Kies een geluid menu geopend met de optie Opnemen gemarkeerd.](images/record-sound-button.png)

Als je zover bent, klik je op de **Opnemen** knop om je geluid op te nemen:

![Het pop-upvenster Geluid opnemen met de opnameknop.](images/record-sound.png)

Klik op de **Stop met opnemen** knop om je geluidsopname te beÃ«indigen:

![Het pop-upvenster Geluid opnemen met de knop Stop met opnemen.](images/stop-recording-sound.png)

Je nieuwe opname is nu zichtbaar. Je kunt je geluid **Opnieuw opnemen** als je er niet tevreden over bent.

Versleep de oranje cirkels om je geluid in te korten; het deel van het geluid met de blauwe achtergrond (tussen de oranje cirkels) is het gedeelte dat bewaard wordt:

![Het complete opgenomen geluid met oranje cirkels aangepast om slechts een deel van het geluid met blauwe achtergrond te tonen. De rest van het geluid bevindt zich in een oranje gearceerd gebied.](images/crop-your-sound.png)

Als je tevreden bent met je opname, klik je op de **Bewaar** knop. Je komt meteen terug in het **Geluiden** tabblad en je ziet het geluid dat je hebt opgenomen.

![Het Geluiden tabblad met recording1 weergegeven in de lijst met geluiden.](images/new-sound-inserted.png)

Als je naar het **Code** tabblad gaat en kijkt naar de `Geluid`{:class="block3sound"} blokken, kun je je nieuwe geluid gebruiken:

![Het menu Geluidsblokken met recording1 beschikbaar voor gebruik in het vervolgkeuzemenu.](images/sound-blocks-menu.png)
