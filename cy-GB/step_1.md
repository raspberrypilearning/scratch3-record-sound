Dewisa'r corlun rwyt ti am roi'r sain newydd wedi'i recordio iddo, wedyn dewis y tab **Seiniau**:

![Y tab Seiniau ar agor yn y golygydd Scratch.](images/sounds-tab.png)

Cer i'r ddewislen **Dewiswch Sain** a dewis yr opsiwn **Recordio**:

![Y ddewislen 'Dewiswch Sain', gyda'r opsiwn 'Recordio' wedi'i hamlygu.](images/record-sound-button.png)

Pan fyddi di'n barod, clicia ar y botwm **Recordio** i ddechrau recordio dy sain:

![Y ffenestr naid 'Recordio Sain' gyda'r botwm 'Recordio'.](images/record-sound.png)

Clicia'r botwm **Stopio recordio** i roi'r gorau i recordio dy sain:

![Y ffenestr naid 'Recordio Sain' gyda'r botwm 'Stopio recordio'.](images/stop-recording-sound.png)

Bydd dy recordiad newydd yn cael ei ddangos. Galli di **Ail-recordio** dy sain os nad wyt ti'n hapus â hi.

Llusga'r cylchoedd oren i docio dy sain; y rhan o'r sain gyda chefndir glas (rhwng y cylchoedd oren) fydd y rhan sy'n cael ei chadw:

![Y sain wedi'i recordio yn llawn, gyda chylchoedd oren wedi'u haddasu i ddangos dim ond rhan o'r sain o fewn cefndir glas. Mae gweddill y sain mewn rhan â graddliw oren.](images/crop-your-sound.png)

Pan fyddi di'n hapus â dy recordiad, clicia'r botwm **Cadw**. Byddi di'n cael dy dywys yn syth yn ôl i'r tab **Seiniau** a byddi di'n gallu gweld y sain rwyt ti newydd ei ychwanegu:

![Y tab Seiniau, gyda recordiad1 yn dangos yn y rhestr seiniau.](images/new-sound-inserted.png)

Os byddi di'n newid i'r tab **Cod** ac yn edrych ar y ddewislen blociau `Sain`{:class="block3sound"}, byddi di'n gallu dewis y sain newydd:

![Y ddewislen blociau 'Sain', gyda recordiad1 ar gael i'w ddefnyddio o fewn blociau.](images/sound-blocks-menu.png)


